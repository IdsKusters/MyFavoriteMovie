<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    
<h1> In The Mood For Love </h1>
<p> In het stille, aangeharkte Hongkong van 1962 wonen mevrouw Chan (Maggie Cheung) en meneer Chow (Tony Leung, prijs beste acteur in Cannes 2000) naast elkaar. Als ze ontdekken dat hun respectieve wederhelften vreemdgaan, grijpt meneer Chow, journalist en gemankeerd schrijver, elk excuus aan om bij mevrouw Chan op bezoek te gaan. Hij wil samen met haar bedenken hoe ze hun partners voor het blok kunnen zetten. En hij wil samen met haar een krijgskunstfeuilleton schrijven. Of wil hij eigenlijk alleen maar met haar bed en haar vervolgens dumpen? Is het allemaal een doorzichtige poging om de echtbrekers te straffen? Hoe dan ook, voordat hij er erg in heeft, is meneer Chow verliefd... Jaren later, als hij Angkor Wat bezoekt, gaat hij nog steeds gebukt onder een obsessie. De slotscènes spelen zich af in 1966 (in Singapore, Cambodja en Hongkong), het jaar waarin zich in Hongkong de eerste echte antikoloniale rellen voordeden. De subtiele vraag die de film daarmee oproept is in hoeverre de al dan niet geconsumeerde liefdesrelatie parallel loopt aan een omwenteling in de ontwikkeling van de regio.Op de credits worden maar liefst twee eerste en vier assistent-cameralieden vermeld, terwijl de film qua stijl, look en ritme toch één geheel vormt. Het hoge artistieke niveau en het onweerstaanbare verlangen dat de film uitdraagt, laten zien dat deze film Wong Kar-wai uit het hart gegrepen is. Een luisterrijk loflied op de smart en verrukking van ingehouden emoties, een weemoedige wals voor onverbeterlijke romantici. </p>
<img src="img/IMFLc5.jpg" alt="" width="auto" height="auto" >
<h2>Trailer</h2>
<iframe width="420" height="315"
src="https://www.youtube.com/watch?v=dWVDZ98AFhI&ab_channel=HDRetroTrailers">
</iframe>
</body>
</html>4